\section*{Resumé}
I denne rapport, og dette projekt generelt, bliver en RISC-V implementering af Rainbow signatur systemet fremlagt. Rainbow er en finalist i NIST standardiseringsprocessen for \emph{post-quantum} kryptografiske algoritmer i kategorien for digitale signatur systemer. Den overførte version af reference implementeringen vil blive gennemgået og testet for antallet af CPU cyklusser og instruktioner. Grundlaget for projektet var derfra at opnå kendskab til \emph{post-quantum} kryptologi, med særligt fokus på Rainbow, samt at give potentielle optimeringer til systemet med CPU cyklusser og instruktioner i fokus.
\medskip\\
De optimeringer der blev forsøgt implementeret til Rainbow inkluderede \emph{bitslicing} og \emph{opslagstabeller}. Ingen af disse to optimeringer formåede at opnå et lavere antal cyklusser end standard (reference) implementeringen (efter at være oversat til RISC-V platformen). Dog opnåede \emph{bitslicing} systemet en bedre cykel/instruktion-ratio end de to andre versioner (\emph{opslagstabeller} og reference) til trods for et markant større antal cyklusser. Antallet af cyklusser i den pågældende version for bitslicing nåede 3300\% flere end standard implementering. Til trods for dette, står denne bitslicing variant som et \emph{fundament} til at afprøve yderligere optimeringer, særligt på \texttt{C}-kode i et højere niveau, med relation til bitslicing.

\pagebreak